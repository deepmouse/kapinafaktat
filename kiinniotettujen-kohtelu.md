---
title: Elokapinan aktivistien kohtelusta Kesäkapinan kiinniottotilanteissa
---

# Elokapinan aktivistien kohtelusta Kesäkapinan kiinniottotilanteissa

*Julkaistu 23.6.2021*

## Aikajana

### Sunnuntai 20.6.2021

**Klo 17.23** Elokapina twiittaa [palanneensa Mannerheimintielle](https://twitter.com/elokapina/status/1406618840302329857).

**Klo 17.32** Elokapina twiittaa Poliisin antaneen poistumiskäskyn klo 17.12 ja [aloittaneen kiinniotot Mannerheimintieltä](https://twitter.com/elokapina/status/1406620948137140232)

**Klo 20.34** Elokapina twiittaa heti Mannerheimintien kiinniottojen tapahtumisen jälkeen:

    Me kannamme vastuumme kansalaistottelemattomuuden seurauksista. Hallitus, kantakaa omanne ja aloittakaa kriisitiedotus.

Lähde: [https://twitter.com/elokapina/status/1406666807113551874](https://twitter.com/elokapina/status/1406666807113551874)

### Sunnuntai 21.6.2021

**Klo 11.11** Elokapina retweettaa Elokapinan aktivistin [Joanna Kurun tweettiketjun](https://twitter.com/KuruJoanna/status/1406887434567159818)

    En saatana kestä miten vähemmistöjä kohdellaan @HelsinkiPoliisi jos mun kaltaisia etuoikeutettuja, kiinniottoon valmistautuneita kohdellaan todistajien läsnäollessa vittumaisesti&uhkaillen.

    Eli polttavalla asfaltilla ihmistä raahataan pitkin maata. Mulle yritettiin tehdä sama, mutta kannattelin itseäni hiukan välttääkseni paljaiden säärien raapiutumisen verille.

    Voin vain toivoa, ettei häntä kohdeltu samoin/pahemmin kuin itseäni kiinnioton muissa vaiheissa..

    Poliisi voi ottaa sellaisen otteen, että jalat eivät osu maahan. Tai pyytää blokkaajaa vaihtamaan asentoa. Tai lopettaa kiinniottaminen ellei se onnistu ihmistä satuttamatta.

### Maanantai 22.6. – Ylen hotellimajoituskirjoitus

**Klo 14.57** Yle [julkaisee uutisen](https://yle.fi/uutiset/3-11993328) otsikolla:

    Elokapinan mielenosoittajat kertovat epäasiallisesta kohtelusta putkayönä – Poliisi: "Ei säilöönottotilassa ole hotellitason majoitusta"

Toimittaja nostaa otsikkoon Helsingin poliisin komisario Jarno Heinosen lausunnon, jossa epäsuorasti vihjataan että aktivistit odottaisivat hotellitason majoitusta. Heinonen ei kuitenkaan jutussa suoraan sano että kukaan aktivisti olisi pyytänyt erityiskohtelua tai hotellitason majoitusta.

Poliisin lisäksi Elokapinan mediayhteyshenkilö Aliisa Maunulaa on haastateltu juttua varten:

    Itsekin putkassa yön viettänyt Elokapinan mediayhteyshenkilö Aliisa Maunula kertoo, että poliisi olisi ollut vihainen ja yrittäisi kostaa putkaan viemistä kohtelemalla huonosti.

Väitteet huonosta kohtelusta eivät ole erityisen radikaaleja. Media on raportoinut vuosien varrella niin väkivallasta kuin kuolemantapauksistakin Poliisin kiinniottotilanteissa:

* [Poliisi löi putkapahoinpitelyn uhria kolmesti nyrkillä: ”Näytti, että tämä on yleistä hupia laitoksella”](https://www.iltalehti.fi/kotimaa/a/8911380c-79a8-44f3-8cdd-911c215b8942)
* [Lahden putkapahoinpitely: poliisille tuomio törkeästä pahoinpitelystä ja virkavelvollisuuden rikkomisesta](https://yle.fi/uutiset/3-11526056)
* [Oikeusasiamies: Liian moni kuolee putkaan](https://yle.fi/uutiset/3-10912738)
* [Oikeusasiamies: Havaintoja poliisi säilytystiloista](https://www.oikeusasiamies.fi/documents/20184/44493/Etelapaa%2C+Havaintoja+poliisin+sailytystiloista.pdf)
* [Wikipedia: Poliisiväkivalta Suomessa](https://fi.wikipedia.org/wiki/Poliisiv%C3%A4kivalta#Suomessa)

Myös pienempää Poliisin suorittamaa kiusantekoa kiinniottotilanteissa pidetään yleisenä "maan tapana" ja osana Poliisin toimintakulttuuria, mutta nämä tapaukset harvoin ylittävät uutiskynnystä.

Yle kirjoittaa:

    Maunulan mukaan kiinniotetut mielenosoittajat olivat yrittäneet kysellä oikeuksiaan, mutta kokivat saaneensa vastaukseksi vain naureskelua.

Missään vaiheessa juttua ei puhuta siitä, että Elokapinan aktivistit haluaisivat erityiskohtelua, saatikka hotellitason majoitusta. Maunula esittää kritiikkiä Poliisin toimintaa kohtaan ja painottaa kommenteissaan kiinniotetun oikeuksien toteutumista. Mitä kiinniotetun kohteluun tulee, lain velvoittamien oikeuksien toteutumisen ja hotellimajoituksen välinen maasto on valtava.

Heinonen puolustelee Poliisin toimintaa vedoten kiireeseen ja säilöönottotilojen täyttymiseen:

    Heinosen mukaan asia ratkeaa parhaiten kantelumenettelyllä, jolloin asian hoitaneet virkamiehet kommentoivat asiaa. Heinonen kuitenkin korostaa, että kyseisenä iltana sisäänottotilat olivat tupaten täynnä.

    – Se voi aiheuttaa sitä, että tehtäviä, kuten vessan vetämistä, voidaan joutua lykkäämään. Pitäisin aikalailla oletettuna sitä, että siellä on henkiökunnalla ollut kädet täynnä töitä.

Poliisi on siis 20.6.2021 päättänyt tehdä 117 kiinniottoa kahden Helsingin kantakaupungilla sijaitsevan kadun, Mannerheimintien ja Unioninkadun liikennehäiriön estämiseksi, jonka jälkeen 22.6.2021 vetoaa Poliisin kiireeseen keskustelussa kiinniotettujen kohtelusta.

### Maanantai 22.6. Hotellimajoituskirjoituksen reaktio somessa

Poliisin antamat hotellikommentit alkavat leviämään laajasti somessa, ja monia ihmetyttää miksi aktivistit odottavat hotellitason majoitusta. Vaikka otsikossa onkin kerrottu avoimesti, että kyseessä on Poliisin kommentti, monet pitävät sitä faktana. Harvempi kysyy, miksi Heinonen on tehnyt tällaisen kommentin, mihin se pohjautuu ja miksi se on nostettu otsikkoon. Uutista jaettaessa leviää myös samalla jakajan itse keksimiä konteksteja siitä, mitä kaikkea erityiskohtelua hotellitason majoituksen lisäksi aktivistit ovat vaatineet, vailla lähteitä näiden tueksi.

Ylen juttu nousee nopeasti yle.fi luetuimmaksi uutiseksi ja pysyy ykköspaikalla tämän jutun kirjoittamiseen asti (23.6.2021 klo 13.50).

**Klo 17.29** Elokapina twiittaa vastineen poliisille, jossa he sanoivat etteivät odota hotellitason majoitusta https://twitter.com/elokapina/status/1407344902833324041