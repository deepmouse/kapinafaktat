---
title: Väite - Sade hiljensi Elokapinan
---

# Väite: Sade hiljensi Elokapinan

*Julkaistu 23.6.2021*

Kokoomuksen varatuomari ja kaupunginvaltuutettu Otto Meri [twiittaa](https://twitter.com/OttoMeri/status/1407679540185505794) Helsinkiin 23.6.2021 päivällä saapuneen sademyrskyn hiljentäneen Elokapinan. Sama väite leviää muidenkin jakamana somessa, usein ilkkumissävytteisten kommenttien kera. Sade ei kuitenkaan todellisuudessa hiljentänyt Elokapinaa tai lopettanut sen toimintaa, vaan kyse on liikkeen etukäteen ilmoittamasta mielenosoituspaikan siirtymisestä.

## Tapahtumien kulku keskiviikkona 23.6.2021

**klo 10.09** Elokapina [twiittaa](https://twitter.com/elokapina/status/1407596768360022027):

> Mielenilmaisumme siirtyy tänään klo 16 Säätytalolle jossa hallitus pitää iltakouluaan.
> 
> Tulemme paikalle kohdataksemme @MarinSanna @AnnikaSaarikko, jotka eivät ole vastanneet Elokapinan vaatimukseen säännöllisestä ilmastokriisitiedotuksesta ja ilmastohätätilasta.

**klo 15.10** [Kansan Uutiset: Elokapina iltapäivällä Säätytalolle – patistelee etenkin Marinia ja Saarikkoa](https://www.kansanuutiset.fi/artikkeli/4538745-elokapina-iltapaivalla-saatytalolle-patistelee-etenkin-marinia-ja-saarikkoa)

**klo 15.38** Hieman ennen mielenilmauksen alkua Kokoomuksen varatuomari ja kaupunginvaltuutettu Otto Meri [twiittaa](https://twitter.com/OttoMeri/status/1407679540185505794):

> Sade hiljensi Elokapinan.

Twiitin oheen Meri on liittänyt kuvan Senaatintorista, joka on hiljainen Elokapinan siirryttyä Säätytalolle uutta mielenosoitusta varten.

**klo 16.29** Elokapina [twiittaa mielenilmaisun Säätytalolla alkaneen](https://twitter.com/elokapina/status/1407692373254156288).

Twiitin ohesta löytyy kuva Elokapinan mielenosoittajista Säätytalolla.
