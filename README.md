# Elokapina-faktat

Koottuja faktoja Elokapinasta, Elokapinaan kohdistuvista väitteistä ja somehuhuista. Sivusto löytyy osoitteesta: https://deepmouse.github.io/kapinafaktat/

## Haluan auttaa!

Sivusto ottaa vastaan artikkeleita, oikaisuja ja muokkauksia GitHubin kautta. Voit tehdä GitHub-tunnukset osoitteessa: https://github.com/

Jos et osaa tai halua käyttää `git`-ohjelmaa, voit lähettää muokkausehdotuksesi tai oman artikkelisi täältä: https://github.com/deepmouse/kapinafaktat/issues/new

Jos kyseessä on uusi artikkeli, yllä olevan linkin lomakkeesta voit lähettää tekstin vaikkapa liitetiedostona (esim. `.txt` tai `.md`) tai pastebin-linkkinä. Paras tapa on kuitenkin kirjoittaa koko artikkeli itse lomakkeeseen, tai jos osaat käyttää GitHubia ja/tai gitiä, alemman osion mukaisesti pull requestina.

Toki voit myös kirjoittaa artikkelin mille tahansa itse valitsemallesi alustalle ja pyytää tätä sivustoa kopioimaan sisältö.

Muistathan sisällyttää lähteet väitteillesi ja käyttää mahdollisimman neutraalia kieltä. Sivustoa ei ole tarkoitettu mielipidekirjoitusten tai kolumnien julkaisuun. Pidä myös kirjoituksesi mahdollisimman lyhyenä ja ytimekkäänä.

## Jos osaat jo käyttää gitiä tai GitHubia

Jos osaat tehdä pull requestin GitHubissa, se on kaikista paras tapa auttaa sisällön tuottamisessa! Pull requestien tekeminen voi olla hieman vaikeaa ensikertalaiselle, mutta koko homma onnistuu nettiselaimessa GitHubin sivujen kautta. [Ohjeet pull requestien tekemiseen](https://docs.github.com/en/github/collaborating-with-pull-requests). Jos sinulla on ystävä joka osaa koodata, hän hyvin todennäköisesti osaa auttaa sinua asiassa.

Mikäli git on tuttu, voit tehdä pull requestin täältä: https://github.com/deepmouse/kapinafaktat/pulls

Mikäli et halua käyttää gitiä, voit suoraan GitHubia käyttäen forkata tämän projektin, tehdä muutokset projektiin GitHub-sivuston kautta ja sitten tehdä muutoksistasi pull requestin.

## Tekijänoikeudet ja sisällön levittäminen

Voit kirjoittaa artikkelin omalla nimelläsi tai anonyymisti. Kerro mikäli haluat nimesi mainittavan artikkelin kirjoittajana. Lähettämällä sisältöä sitoudut julkaisemaan sen sivuston käyttämän lisenssin (CC BY 4.0, https://github.com/deepmouse/kapinafaktat/blob/main/LICENSING.md) alla. 

Mitään takeita sisällön lisäämiselle sivustoon ei ole. Voit halutessasi käyttää tätä sivustoa pohjana uudelle sivustollesi muokkauksineen. Ota kuitenkin tällöin huomioon lisenssi, jossa vaaditaan että alkuperäinen tekijä mainitaan ja että muokattuun tekstiin tulee mainita muokkauksista. Toisin sanoen, jos muokkaat tekstejä omaa sivustoasi tai muuta käyttöä varten, sinun pitää ottaa uusi kirjoitus omiin nimiisi ja kertoa mihin kirjoitukseen se on pohjattu. Viittaaminen alkuperäiseen lähteeseen linkillä riittää.

Muokkaamattomana kaikkea sivuston sisältöä saa jakaa vapaasti millä tahansa alustalla, kunhan alkuperäinen lähde sisällölle mainitaan.
